# Ítélet:

A másodfokú bíróság az elsőfokú bíróság ítéletét helybenhagyja.
Az ítélet ellen fellebbezésnek nincs helye.

# Indokolás

## (1)
Az elsőfokú bíróság az ítéletében kötelezte az alperest, hogy 15 napon belül fizessen meg
3.563.088 Ft-ot Palánki János részére az OTP Bank Nyrt.-nél vezetett 11773494-01352812
számú gyámhatósági fenntartásos forint folyószámlára. Kötelezte, hogy fizessen meg az
államnak adóhatósági felhívásra 231.800.,- Ft feljegyzett eljárási illetéket.

## (2)
Az elsőfokú ítéleti tényállás szerint a Keszthelyi Járásbíróság a 2019. április 9. napján jogerőre
emelkedett 7.P.20.611/2018/15. számú ítéletével az alperes édesapját, Palánki Jánost
cselekvőképességet teljesen korlátozó gondnokság alá helyezte. A gyámhatóság a gondnokául
az alperest rendelte ki, egyúttal a részére egyszerűsített éves számadás benyújtását
engedélyezte. Az alpercs 2020. május 12. napján benyújtotta a felpereshez az egyszerűsített
éves számadását, melynek elbírálása során a felperes hiányt állapított meg, ezért a 2020. június
15. napján kelt ZA-01C/GYH/677-15/2020. számú végzésében az alperest 2019. június 5. —
2020. március 31. közötti időszakra eseti számadás benyújtására hívta fel. Az alperes az eseti számadási kötelezettségének nemn tett eleget, ezért a felperes a számadást a rendelkezésére álló
adatok alapján bírálta el és a zA-01C/GYH/677-21/2020. számú határozatában megállapította,
hogy 3.863.088,- Ft felhasználásával hitelt érdemlő módon nem számolt el, ezért felszólította
annak 8 napon belüli megfizetésére. Ezt követően a gyámhatóság külön határozatban 2020.
augusztus 14-i hatállyal megállapította, hogy az alperes jogköre nem terjed ki a gondnokolt
vagyonának kezelésére, vagyoni ügyekben a képviseletére, egyúttal arra eseti gondnokot
rendelt ki. Az alperesnek a ZA-O01C/GYH/677-21/2020. számú gyámhatósági határozat
felülvizsgálata iránti keresetét a Veszprémi Törvényszék a 2021. szeptember 6. napján hozott
5.K.700.995/2020/22. számú ítéletével elutasította.

## (3)
E tényállás alapján az elsőfokú bíróság a felperes 3.863.088,- Ft számadási hiány megfizetésére
irányuló, a Ptk. 2:37. § (1) és (5) bekezdéseire, valamint a [Gyer. 158/B. § (3)](../jogszabalyok/GYER-XXII.md#158b--3) bekezdésére
alapított keresetét megalapozottnak találta. Indokai szerint a felperes 21. alszámú
határozatának jogszerűsége a jelen perben nem volt vitássá tehető, a felülvizsgálata a
közigazgatási perben megtörtént, a közigazgatási perben eljáró bíróság jogerős határozata a
perbíróságot kötötte. Alaptalanul hivatkozott az alperes arra, hogy a jelen per megindítása előtt
a felperesnek a [Gyer. 158/C. § (1)](../jogszabalyok/GYER-XXII.md#158c--1) bekezdése alapján számadásra kötelezés iránti pert kellett
volna indítania. A 21. alszámú határozatban foglalt hiányt a felperes éppen az egyszerűsített
éves számadás elbírálása során állapította meg, a határozata jogszerű volt, így a [Gyer. 158/B.
§ 6)](../jogszabalyok/GYER-XXII.md#158b--6) bekezdése értelmében a jelen perben már csak annak összege volt vitatható. A felperes az
ellenkérelmében nem vitatta a hiány összegét. Mindezek alapján azt kellett vizsgálni, hogy
2019. július 5. — 2020. március 31. között a gondnokolt érdekében felmerült-e olyan kiadás,
amely a megállapított 3.863.088,- Ft hiánnyal szemben clszámolható volt. Nem vezethetett
eredményre az alperes azon hivatkozása, hogy a megbízása alapján a gondnokoltra az
intézményi elhelyezéséig 6-7 hónapon keresztül nem számlaképes személyek vigyáztak napi
15 órában 1.500,-2.000,-Ft/óradíj ellenében, amellyel 3.412.000,- Ft kiadása merül fel. Az
összeg kifizetésének bizonyítására ugyanis a személyes előadása és a házi gondozást nyújtó
szolgáltatók internetről letöltött árjegyzékének csatolása nem volt alkalmas. Alaptalanul
hivatkozott arra is, hogy egyszerűsített számadási kötelezettsége mellett nem kellett
bizonylattal elszámolnia. A [Gyer. 159. § (3)](../jogszabalyok/GYER-XXII.md#159--3) bekezdése értelmében ugyanis bizonylat nélkül
csak az élelmezéssel és háztartással kapcsolatos költségek számolhatók el, a Ptk. 2:37. § (5)
bekezdése értelmében pedig a kiadások bizonylatait az egyszerűsített számadásra kötelezett
gondnok is köteles az elévülés időtartama alatt megőrizni. Mindezek alapján a [Gyer. 158/B. §
(8)](../jogszabalyok/GYER-XXII.md#158b--8) bekezdése szerint az összegszerűségében nem vitatott hiány megfizetésére kötelezte.

## (4)
Az alperes a fellebbezésében elsődlegesen az elsőfokú ítélet megváltoztatását, a kereset
elutasítását; másodlagosan az elsőfokú ítélet hatályon kívül helyezését, és az elsőfokú bíróság
új eljárásra és új határozat hozatalára utasítását kérte.

## (5)
Egyfelől eljárási okból tartotta jogszabálysértőnek az elsőfokú ítéletet. Érvelése szerint az
elsőfokú bíróság megsértette a Pp. 342. § (1) bekezdését, a döntése túlterjedt a kereseti
kérelmen, a felperes ugyanis az eseti számadás nem teljesítése miatt követelt tőle hiányt, de a
keresetét nem alapította a Ptk. 2: 37. § (3) bekezdésére.

## (6)
A hiány megfizetésére felhívó 21. alszámú gyámhatósági határozat nem tartalmazta a hiány
. mibenlétét", arra a felperes képviselője is kitérő választ adott az elsőfokú eljárásban. A kereset
nem volt a Gyer. 158/B. § (3) bekezdésének megfeleltethető, számadási hiány megfizetése iránt
a felperes nem indíthatott pert, mert az eseti számadási kötelezettségének nem tett eleget, ez
pedig a Gyer. 158/C. § (1) bekezdésén alapuló számadásra kötelezés iránti igényt alapozhatta
volna meg. A jelen pert tehát számadásra kötelezés iránti pernek, mint előzetes eljárásnak
kellett volna megelőzni, így a jelen eljárás megszüntetésének lett volna helye.

## (7)
Másfelől érdemében sem tartotta megalapozottnak az elsőfokú ítéletet. Álláspontja szerint a
felperes saját eljárásában nem közölte, hogy hiányt észlelt, hanem maradványt állapított meg.
Azon határozatában sem szerepelt hiány, amelyben az eseti számadásra felhívta, az eseti
számadást az egyszerűsített éves számadás helyett, tételes elszámolás érdekében kérte. Ez is
azt mutatja, hogy számadásra kötelezése iránt előzetesen pert kellett volna indítani.

## (8)
A Keszthelyi Járásbíróság a 4.P.20.242/2022/4. sorszámú ítéletében elutasította a felperesnek
az alpercsi végszámadással szemben előterjesztett keresetét, ezzel a végszámadás helyességét
elfogadta. A végszámadásban hiány nem mutatkozott és mivel az a teljes gondnoki időszakra
vonatkozik, hiány a perbeli időszakban sem lehet.

## (9)
Tévedett az elsőfokú bíróság abban, hogy a közigazgatási perben hozott határozat jogereje
kizárja a jelen perben a hiány létének vizsgálatát. Állította, hogy a gondnokolt vagyonában
hiány nincs: a folyószámlára a nyugdíja érkezett, azt használta fel, a gondnokoltra kötötte. Ez
pedig igazolnia nem kellett, mert egyszerűsített számadási kötelezettsége körében nem volt
köteles bizonylatokat csatolni.

## (10)
A felperes a fellebbezési ellenkérelmében az elsőfokú ítélet helybenhagyását kérte.
A fellebbezés megalapozatlan.

## (11)
A másodfokú bíróság a Pp. 370. § (1) bekezdésének megfelelően a fellebbezési kérelem és a
fellebbezési ellenkérelem korlátai között gyakcrolta a felülbírálati jogkörét. A jogi képviselő
nélkül eljáró alperes fellebbezési érvei az elsőfokú ítélet eljárásjogi és anyagi jogi
felülbírálatára is irányultak. Ezért a másodfokú bíróság egyfelől a Pp. 369. § (1) bekezdése
szerinti felülbírálati jogkörben járt el és a Pp. 176. § (1) bekezdés c) pontjára utalással a Pp.
240. §. § (1) bekezdés a) pontja és a Pp. 342. § (1) bekezdése megsértését vizsgálta. Másfelől
a Pp. 369. § (3) bekezdés a) és c) pontjai szerinti felülbírálati jogkört gyakorolta, melyben a
Gyer. 158/B. § (3) bekezdése megsértését vizsgálta, mindkét felülbírálat során a fellebbezési
érvelésre szorítkozva.

## (12)
Az alperes üggyel kapcsolatos álláspontja az irányadó jogszabályok téves értelmezésén alapul.

## (13)
A gondnok részére engedélyezett egyszerűsített számadás nem azt jelenti, hogy a gondnok a
gondnokolt vagyonát szabadon felhasználhatja. A Gyer. 159/A. § (2) bekezdése értelmében
csupán azt jelenti, hogy a számadásához nem köteles bizonylatokat csatolni. Ha azonban a
számadás elbírálása során a vagyon jogszerű felhasználásával kapcsolatban kétség merül fel, a
gyámhatóság felhívására köteles igazolni a gondnokolt érdekében történő felhasználást, a
bizonylatok bemutatásával vagy egyéb módon. Ez pedig — ahogy a közigazgatási perben eljárt
bíróság már kifejtette — történhet a Gyer. 158. § (6) bekezdése szerinti eseti számadásra történő
felhívással is.

## (14)
Az eseti számadás lehet a gondnok önálló számadási kötelezettsége, például akkor, amikor a
gyámhatóság indokolt esetben az éves számadási kötelezettségétől függetlenül hívja fel eseti
számadásra vagy annak a gondnoknak a számadási kötelezettsége, aki egyébként éves
számadásra nem köteles. Sor kerülhet azonban eseti számadásra az éves számadás elbírálása
során is — mint jelen esetben —, amikor tulajdonképpen az évcs számadás helyességének
igazolására irányul. A perbeli esetben a gyámhatóság az alperest a benyújtott éves számadása
elbírálása során hívta fel eseti számadásra, mert a gondnokolt vagyonában nagy összegű
felhasználás mutatkozott. Az eseti számadás benyújtása az alperes részéről arra szolgált volna,
hogy a felhasználás jogszerűségét igazolja, amit a gyámhatósági eljárásban bizonylatokkal
vagy más módon (okiratokkal, tanúvallomással) megtehetett volna. Ebből következik, hogy a
jelen esetben nem lehet szó arról, miszerint a gondnok a számadási kötelezettségének nem tett
eleget, ugyanis az éves számadást benyújtotta. Az eseti számadás elmulasztásának csak az
lchetett a következménye, hogy a gyámhatóság nem igazolt vagyonfelhasználást, azaz hiányt
állapított meg a gondnokolt vagyonában és a Gyer. 158/B. § (3) bekezdése szerint annak
megfizetésére kötelezte az alperest. Mindez azonban — ahogy az elsőfokú bíróság helyesen
kifejtette — a jelen perben vitássá már nem volt tehető, mert e jogkérdéseket a közigazgatási
perben hozott döntés j jogerősen elbírálta. A jelen per a felek között egy polgári jogi vita, ahol
már csak a hiány mértéke volt vitatható. Így az alperesnek még az elsőfokú eljárásban is volt
lehetősége a jogszerű vagyonfelhasználást igazolni.

## (15)
A fentiek előrebocsátása után a másodfokú bíróság álláspontja az egyes fellebbezési érveket
illetően az alábbi:

## (16)
Helyesen fejtette ki az elsőfokú bíróság az ítélete [20] bekezdésében, hogy a felperes 21.
alszámú határozatának jogszerűségét a közigazgatási perben eljáró bíróság már elbírálta. E
perben hozott ítélet már állást foglalt arról, hogy a felperes jogszerűen járt el, amikor az eseti
számadás nem teljesítése miatt a Gyer. 158/B. § (3) bekezdése szerint a hiány megfizetésére
hívta fel az alperest. Így jogerősen elbírált az a kérdés, hogy a felperesnek nem számadásra
kötelezés, hanem számadási hiány megfizetése, azaz a követelés érvényesítése iránti pert kellett
indítani, az elsőfokú bíróság tehát a Pp. 191. § (2) bekezdése szerint eljárva helyesen döntött
az eljárás megszüntetése iránti kérelem elutasításáról.

## (17)
Nem sértette meg az elsőfokú bíróság a Pp. 342. § (1) bekezdését sem. Mindenekelőtt
hangsúlyozandó, hogy a felperes jogi képviselő nélkül járt el, így a Pp. 247. § (1) bekezdése
értelmében a jogalap megjelölésére nem is volt köteles. Az általa előadott tényekből
egyértelműen beazonosítható volt, hogy számadási hiány megfizetése iránti igényt érv ényesít,
az érvényesíteni kívánt jog tehát a Gyer. 158/B. § (3) bekezdése szerinti volt, mélyet a
keresetben meg is jelölt.

## (18)
Tévesen értelmezte az alperes az elsőfokú ítélet [21] bekezdése indokait is. Az elsőfokú bíróság
nem azt fejtette ki, hogy a hiány léte a jelen polgári perben nem vizsgálható, hanem azt, hogy
a felperes 21. alszámú határozata jogszerűsége vizsgálatába nem bocsátkozhatott. A 2021.
november 18. napján tartott folytatólagos perfelvételi tárgyaláson éppen arról adott
tájékoztatást az alperesnek, hogy a gondnokoltra fordított kiadások felmerültét és összegét
bizonyítani tartozik (4.P.20.539/2021/5. számú tárgyalási jegyzőkönyv 2. oldal 5. bekezdés).
Helyesen járt el akkor is az elsőfokú bíróság, amikor a hiány, azaz a gondnok által felhasznált
vagyon mértékét 3.863.088,- Ft-ban tényként kezelte, mert az alperes az írásbeli
ellenkérelmében összegszerűségében nem vitatta, az elsőfokú bíróság pedig a Pp. 342. § (1)
bekezdésének megfelelően a kereseti kérelem és az ellenkérelem korlátai között volt köteles
eljárni. Az alperes az elsőfokú eljárásban bizonylatokkal, egyéb okiratokkal, tanúvallomással
igazolhatta volna, hogy ezt a felhasznált összeget a gondnokoltra fordította. A bizonyítás
lehetőségét önmagában nem zárta ki az, hogy egyes kiadásokról számlát nem kapott. Miután
azonban az őt terhelő bizonyításnak nem tett eleget, a gondnokolt vagyonából felhasznált
összeget hiánynak kellett tekinteni és annak megfizetésére jogszerűen kötelezte az elsőfokú
bíróság.

## (19)
Alaptalanul hivatkozott az alperes a végszámadás elfogadására is. A Keszthelyi Járásbíróság a
4.P.20.242/2022/4. sorszámú ítéletében nem a végszámadás helyességéről, hanem a
végszámadási kötelezettség módjáról döntött, kifejezetten azt állapította meg, hogy
végszámadásként az alperes nem tételes, hanem egyszerűsített számadásra volt köteles. Az
alperes végszámadását a gyámhatóság fogadta el — a Zala Megyei Kormányhivatal
Zalaszentgróti Járási Hivatala ZA-06C/GYH/18-83/2022. számú határozatában —, a felpercs
azonban a fellebbezési tárgyaláson bemutatta a  végszámadást elfogadó határozat
visszavonásáról született hatósági döntést. A végszámadás elfogadása tárgyában tehát
közigazgatási határozat még nincs, nem is lehet, hiszen a Gyer. 158/A. § (1) bekezdése
értelmében a végszámadás a már korábban benyújtott számadásokon alapul.

## (20)
A kifejtettek alapján a másodfokú bíróság az elsőfokú bíróság ítéletét a Pp. 383. § (2)
bekezdésének megfelelően helybenhagyta.

## (21)
A fellebbezés eredményre nem vezetett, ezért a Pp. 364. §-a és 83. § (1) bekezdése értelmében

## (22)
a megfizetett fellebbezési illeték az alperes terhén marad. A felperes perköltséget nem számított
fel, így arról a másodfokú bíróságnak rendelkeznie nem kellett.
