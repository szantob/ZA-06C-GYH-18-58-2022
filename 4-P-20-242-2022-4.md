Keszthelyi Járásbíróság

4.P.20.242/2022/4.

A Keszthelyi Járásbíróság Borbély Kálmán gyámügyi szakügyintéző által képviselt **Zala
Megyei Kormányhivatal Keszthelyi Járási Hivatala** (8360 Keszthely, Kossuth Lajos u. 42.)
**felperesnek** — Szántó Zsolt András (8360 Keszthely, Bessenyei u. 27.) hozzátartozó által
képviselt **Szántóné Palánki Edit** (3360 Keszthely, Bessenyei u. 27.) **alperes** ellen **számadásra
kötelezés** iránt indított perében meghozta a következő

# ÍTÉLETET:

**A bíróság a felperes keresetét elutasítja.**

**Megállapítja, hogy a 21.000,- (huszonegyezer) forint feljegyzett eljárási illetéket az állam
viseli.**

Az ítélet ellen a kézbesítéstől számított 15 napon belül fellebbezésnek van helye a
Zalaegerszegi Törvényszékhez, amelyet az elektronikus kapcsolattartásra kötelezett fél
elektronikus úton, míg az arra nem kötelezett fél írásban, 3 példányban a Keszthelyi
Járásbíróságon terjeszthet elő.

A másodfokú bíróság a fellebbezést tárgyaláson kívül bírálja el. A fellebbező félnek a
fellebbezésben előterjesztett tárgyalás tartására irányuló kérelmére tárgyalást tarthat.

# INDOKOLÁS

### 1. 
A bíróság a felek nyilatkozatai és a csatolt okiratok (így különösen a Veszprémi Törvényszék
5.K.700.995/2020/22. számú ítélete. a Nagykanizsai Járási Hivatal ZA-04C€/GYH/677/2020.
számú ügyének iratai, a felperes ZA-OIC/GYH/147/2021. számú ügyének iratai és a
végszámadás) alapján a következő tényállást állapította meg.

### 2.
A Keszthelyi Járásbíróság a 2019. április 9. napján jogerőre emelkedett 7.P.20.611/2018/15.
számú ítéletével az alperes édesapját, Palánki Jánost cselekvőképességet teljesen korlátozó
gondnokság alá helyezte.

### 3.
A felperes ZA-O1C/GYH/651-15/2019. számú határozatával Palánki János gondnokául az
alperest rendelte ki, és részére egyszerűsített éves számadás benyújtását engedélyezte. Ezt
követően a gondnokolt lakóhelyének megváltozására figyelemmel ZA-OLIC/GYH/651-
23/2019. számú határozatával illetékessége hiányát. állapította meg és az ügyiratot a
Nagykanizsai Járási Hivatalhoz tette át.

### 4.
Az alperes egyszerűsített éves számadását 2020. május 12. napján nyújtotta be a Nagykanizsai
Járási Hivatalhoz, aki a tényállás tisztázása során tudomására jutott bizonyítékokra figyelemmel
a számadási eljárás keretében 2020. május 14. napján kelt ZA-04C€/GYH/677-15/2020. számon
meghozott végzésével hiánypótlásra és tételes számadás csatolására hívta fel az alperest. A
Nagykanizsai Járási Hivatal e végzését 2020. június 15. napján meghozott ZA-04C€/GY.H/677-
17/2020. számú végzésével visszavonta és 3.367.483,- forint tekintetében eseti számadás
benyújtására hívta fel.

### 5.
Az alperes eseti számadást nem nyújtott be, ezért a Nagykanizsai Járási Hivatal a
rendelkezésére álló adatok alapján azt állapította meg. hogy az alperes a 2019. július 5. és 2020.
március 31. napja közötti időszakban a gondnokolt vagyonából 3.863.088,- forint
felhasználásáról nem számolt el hitelt érdemlő módon, így a 2020. július 7. napján kelt ZA-
04C€-GYH/677-21/2020. számú határozatában felszólította a fenti összeg nyolc napon belül
történő elhelyezésére a gondnokolt nevére nyitott gyámhatósági fenntartásos folyószámlára. Az
alperes a határozatban foglalt felszólításnak nem tett eleget.

### 6.
Ezt követően a Nagykanizsai Járási Hivatal 2020. augusztus 14. napján kelt ZA-04C/GYH/677-
29/2020. számú határozatával az alperest a gondoki tisztségből elmozdította és a gondnokolt
részére új gondnokot rendelt. A határozat vonatkozásában a Zala Megyei Kormányhivatal
hivatalból felügyeleti eljárást indított, majd 2020. szeptember 15. napján kelt ZAC/100/577-
22/2020. számú határozatával az elsőfokú határozatot egyebek mellett akként változtatta meg,
hogy Palánki János vagyonának kezelésére és a vagyoni ügyekben való képviseletének
ellátására eseti gondnokot rendelt ki, valamint megállapította, hogy az alperes jogköre nem
terjed ki a gondnokolt vagyonának kezelésére és a vagyoni ügyekben való képviseletének
ellátására.

### 7.
A ZA-04C/GYH/677-29/2020. számú határozattal szemben az alperes keresetet indított,
amelyet a Veszprémi Törvényszék 2020. december 9. napján kelt 2.K.701.152/2020/12/IL
számú ítéletével elutasított. A Kúria Kfv.IV.37.120/2021/5. számú ítéletével a Veszprémi
Törvényszék ítéletét hatályában fenntartotta.

### 8.
A Nagykanizsai Járási Hivatal 2020. október 20. napján kelt ZA-04C€/GYH/677-88/2020.
számú határozatával 2019. június 5. napjától 2020. március 31. napjáig eseti számadás, 2020.
április 1. napjától 2020. augusztus 14. napjáig tételes számadás, 2019. június 5. napjától 2020.
augusztus 14. napjáig pedig végszámadás benyújtására kötelezte az alperest.

### 9.
Újabb illetékesség változás folytán az ügyirat ismét a felpereshez került áttételre, aki 2021.
február 1. napján kelt ZA-01C/GYH/147-8/2021. számú végzésével felhívta az alperest, hogy
a végzés közlését követő 5 napon belül a 2019. június 5. napjától 2020. március 31. napjáig
terjedő időszakra vonatkozó eseti számadását és a 2019. június 5. napjától 2020. augusztus 14.
napjáig terjedő időszakra vonatkozó végszámadását terjessze elő.

### 10.
Az alperes 2021. február 21. napján végszámadást nyújtott be, amelynek ellenőrzésére a
felperes igazságügyi könyvszakértőt rendelt ki, aki az egyszerűsített számadásra vonatkozó
jogszabályhelyek figyelembevételével megállapította a végszámadás helyességét.

### 11.
Az alperes a hiány megfizetésére kötelező ZA-04C-GYH/677-21/2020. számú határozattal
szemben is keresetet nyújtott be a Veszprémi Törvényszékhez, amely a keresetet 2021.
szeptember 6. napján kelt 5.K.700.995/2020/22. számú ítéletével elutasította. Az ítélettel
szemben az alperes felülvizsgálati kérelmet terjesztett elő, amelynek befogadását a Kúria 2022.
január 12. napján kelt Kfv.II.38.110/2021/2. számú végzésével megtagadta. Ezt követően az
alperes a jogerős ítélettel szemben perújítási kérelmet nyújtott be, amelyet a Veszprémi
Törvényszék 2022. április 29. napján kelt 9.K.700.134/2022/7. számú végzésével elutasította,
mivel az nem volt megengedhető.

### 12.
A felperes keresete arra irányult, hogy a bíróság kötelezze az alperest a számadás során
megállapított 3.863.088,- forint hiánynak a gondnokolt nevére nyitott, az OTP Banknál vezetett
11773494-01352812 számú gyámhatósági fenntartásos forint folyószámlára történő
megfizetésére. Keresete jogalapjaként a Polgári Törvénykönyvről szóló 2013. évi V. törvény (a
továbbiakban: Ptk.) 2:36. § (4) bekezdés első mondatát, valamint a gyámhatóságokról, valamint
a gyermekvédelmi és gyámügyi eljárásról szóló 149/1997. (IX. 10.) Korm. rendelet (a
továbbiakban: Gyer.) 158/A. § (1) bekezdését és 158/C. § (1) bekezdését jelölte meg. Keresete
ténybeli alapjának lényege szerint az alperest 2019. május 28. napján kelt ZA-01C/GYH/651-
15/2019. számú határozatával Palánki János részére gondnokul rendelte ki. A Zala Megyei
Kormányhivatal 2020. szeptember 15. napján meghozott ZAC/100/577-22/2020. számú
határozatával a gondnokolt vagyoni ügyekben való képviseletének ellátására eseti gondnokot
rendelt, az alperest pedig végszámadás benyújtására kötelezte. A Nagykanizsai Járási Hivatal
2020. október 20. napján kelt ZA-04C€/GYH/677-88/2020. számú határozatával ismét felhívta
az alperest végszámadás benyújtására. Az alperes 2021. február 3. napján az egyszerűsített éves
számadás szabályai szerint végszámadást nyújtott be, amelyre vonatkozóan a felperes szakértőt
rendelt ki. A szakértő az egyszerűsített számadásra vonatkozó jogszabályok
figyelembevételével megállapította a végszámadás helyességét, az alperes azonban a tételes
végszámadás benyújtására vonatkozó kötelezettségének mind a mai napig nem tett eleget.

### 13.
Az alperes ellenkérelme a kereset elutasítására irányult. Védekezése szerint a végszámadási
kötelezettségének eleget tett. A felperes az éves rendes számadásra irányuló eljárást nem
folytatta le, majd a végszámadásra irányuló eljárást bár megindította, de nem folytatta le, ezért
abban a kérdésben nem került közigazgatási eljárás lefolytatásra, hogy a végszámadási
kötelezettségének részben eleget tett-e. A felperes az eljárást megindította, a szakértőt
kirendelte, majd a Veszprémi Törvényszék előtt folyamatban lévő közigazgatási per
lefolytatásáíg a végszámadás tekintetében indult eljárását felfüggesztette. Az ítélet
meghozatalát követően a felperes anélkül kezdeményezte a polgári pert, hogy a keresetindítás
előtt rendelkezett volna az eljárás folytatásáról és határozatot hozott volna a végszámadás el
nem fogadásáról, így mulasztásos törvénysértésben van, megsértette az általános közigazgatási
rendtartásról szóló 2016. évi CL. törvény (a továbbiakban: Ákr.) 104. § (4) bekezdését. A
felperesnek továbbá Gyer. 158/C. § (1) bekezdése alapján a gondnok elmozdításával
egyidejűleg kellett volna a keresetet megindítania, emellett az éves számadás tekintetében is
kellett volna számadásra kötelezés iránti pert indítania, ami nem történt, meg.

### 14.
A kereset nem megalapozott.

### 15.
A bíróság előre bocsátja, hogy a felperes egyebek mellett a Ptk. 2:36. § (4) bekezdését jelölte
meg keresete jogalapjaként, tartalmilag azonban a jogvita eldöntése szempontjából releváns Ptk. 2:37. § (4 bekezdés első mondatára hivatkozott, ezért a bíróság a polgári perrendtartásról
szóló 2016. évi CXXX. törvény (a továbbiakban: Pp.) 110. § (4) bekezdése alapján a felperes
hivatkozását a Ptk. 2:37. § (4) bekezdés első mondatára történt hivatkozásként értékelte. A Ptk.
2:37. § (4) bekezdés első mondata kimondja, hogy a gondnok a tisztségének megszűnését
követő tizenöt napon belül köteles a gyámhatóságnak az általa kezelt vagyonról végszámadást
előterjeszteni.

### 16.
A Gyer. 158/A. § (1) bekezdése szerint a gyámhivatal által kirendelt, vagyonkezelésre jogosult
gyám, gondnok a vagyonkezelői joga megszűnését, illetve a hagyatéki eljárás jogerős befejezését követő 15 napon belül a vagyon állagára vonatkozó számadást (végszámadást)
terjeszt elő. A végszámadás a korábban felvett leltáron, illetve benyújtott számadásokon alapul.

### 17.
A Gyer. 158/C. § (1) bekezdése értelmében ha a számadásra kötelezett a kötelezettségének nem
vagy csak részben tesz eleget, a gyámhivatal ellene számadásra kötelezés iránt polgári pert
indít. A gyámhivatal a kereset benyújtásával egyidejűleg a Ptk. 4:159. § e) pontja alapján a
szülőtől a vagyonkezelés és a vagyoni ügyekben való képviselet jogát egyes vagyoni ügyekre
vagy az ügyek meghatározott csoportjára nézve korlátozhatja vagy megvonhatja, a kiskorú
részére eseti gyámot, a gondnokolt részére eseti gondnokot rendel, illetve a gyámot, gondnokot
tisztségéből elmozdítja.

### 18.
A bíróság hangsúlyozza, hogy közigazgatási perrendtartásról szóló 2017. évi L. törvény (a
továbbiakban: Kp.) 4. § (1) bekezdése értelmében a közigazgatási SZETV közigazgatási jog által
szabályozott, az azzal érintett jogalany jogi helyzetének megváltoztatására irányuló vagy azt
eredményező (3) bekezdés szerinti cselekményének, vagy a cselekmény elmulasztásának (a
továbbiakban együtt: közigazgatási tevékenység) jogszerűsége közigazgatási jogvita tárgyát
képezi. A 8) bekezdés a) pontja értelmében közigazgatási cselekmény az egyedi döntés. A Kp.
5. § (1) bekezdése szerint a bíróság a közigazgatási jogvitát közigazgatási perben bírálja el.

### 19.
E jogszabályi rendelkezésekből következően az alperesnek a közigazgatási eljárás
jogszerűségével kapcsolatos kifogásai, így annak megítélése, hogy a gyámhivatal egyes eljárási
cselekményeket az Ákr.-be ütköző módon elmulasztott-e a végszámadási eljárás lefolytatása
során, a végszámadási eljárást teljeskörűen lefolytatta-e, a felfüggesztett eljárás folytatásáról
rendelkezett-e és a végszámadás el nem fogadásáról hozott-e alakszerű határozatot — , NEm a
polgári perben eljáró bíróság hatáskörébe tartozott, hanem közigazgatási jogvita tárgyát
képezhette volna. E kérdésekben a polgári perben eljáró bíróság nem foglalhatott állást, ezzel ugyanis hatáskörén túlterjeszkedne más bíróság hatáskörét vonta volna el.

### 20.
Az alperes azon hivatkozása kapcsán, miszerint a felperesnek az éves számadás tekintetében is
kellett volna számadásra kötelezés iránti pert indítania, a bíróság hangsúlyozza, hogy a Gyer.
158/C. § (1) bekezdéséből nem volt levezethető, hogy végszámadásra kötelezés iránti per
megindítása előtt éves rendes elszámolás benyújtására kötelezés iránti pert is indítani kellett
volna. Következésképpen az alperes megalapozatlanul hivatkozott arra, hogy a felperesnek
jelen per megindítása előtt ilyen pert kellett volna indítania.

### 21.
A perben annak volt jelentősége, hogy az alperes a gondnoki tisztségből a vagyonkezelés
tekintetében elmozdításra került, ezért a Ptk. 2:37. § (aA bekezdés első mondata alapján
végszámadásra volt köteles, amelyet a Gyer. 158/A. § (1) bekezdése szerint a vagyonkezelői joga megszűnését követő 15 napon belül volt köteles előterjeszteni. A felperes keresetében
tételes végszámadás benyújtására kérte kötelezi az alperest, ezért a bíróságnak a Gyer. 158/C.
§ (1) bekezdése alapján azt kellett vizsgálnia, hogy az alperesnek volt-e tételes végszámadásra
vonatkozó kötelezettsége, ha igen, annak eleget tett-e, mivel e jogszabályi rendelkezés alapján
a bíróság csak e kötelezettség teljes vagy részleges elmulasztása esetén kötelezhette számadásra
az alperest.

### 22.
A felperes a keresetét a tételes végszámadás benyújtásának elmulasztására alapította, a
felepresnek a végszámadás benyújtására vonatkozó felhívást tartalmazó 2021. február 1. napján
kelt ZA-OL1C/GYH/147-8/2021. számú végzése azonban nem tartalmazta, hogy az alperesnek
tételes végszámadást kellett volna benyújtania. Önmagában az a tény, hogy a Nagykanizsai
Járási Hivatal a 2019. július 5. és 2020. március 31. napja közötti időszakra vonatkozó éves
számadás ellenőrzése során tételes számadásra hívta fel az alperest, a végszámadás
előterjesztésének módjára nem volt kihatással. Mivel a felperes végzése eltérő tartalmú
felhívást nem foglalt magában, az alperesnek nem állt fenn arra vonatkozó kötelezettsége, hogy
erre vonatkozó felhívás hiányában tételes végszámadást terjesszen elő, ezért a végszámadást a
gondnokot kirendelő végzésben írtak szerint, azaz egyszerűsített számadás formájában is
előterjeszthette. A felperes maga csatolta az iratokhoz a felperes által az egyszerűsített
számadás szabályai szerint benyújtott végszámadást, és maga tett arra vonatkozó tényelőadást,
hogy az általa kirendelt szakértő azt az egyszerűsített számadás szabályai alapján megfelelőnek
találta.

### 23.
Mivel a felpercs tételes végszámadás benyújtására nem hívta fel az alperest, őt tételes
végszámadás benyújtására vonatkozó kötelezettség nem terhelte, ezért nem állt fenn a
számadásra kötelezés Gyer. 158/C. § (1) bekezdése szerinti feltétele, azaz a kötelezettség nem
vagy csak részbeni teljesítése. Mindezen indokok alapján a bíróság a felperes keresetét mint
megalapozatlant elutasította.

### 24.
A bíróság a Pp. 83. § (1) bekezdése, 101. § (1) bekezdése és 102. § (6) bekezdése alapján
megállapította, hogy a felperest az illetékekről szóló 1990. évi XCIII. törvény (a továbbiakban:
Itv.) 5. § (1) bekezdés c) pontja alapján megillető illetékmentességre figyelemmel feljegyzett,
az Itv. 39. § (3) bekezdés a) pontja és 42. § (1) bekezdés a) pontja szérint számított 21.000,-
forint kereseti illetéket az állam viseli.

### 25.
Az ítélet ellen a Pp. 365. § (2) bekezdés a) pontja alapján van helye fellebbezésnek.
Keszthely, 2022. május 23.

Dr. Pap Márk s. k.
bíró
